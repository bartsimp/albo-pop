---
layout: post
title: La giornata tipica dell'attivista Albo POP
---

*di Cristiano Longo*

[Fonte](https://cristianolongo.wordpress.com/2017/02/10/la-giornata-tipica-dellattivista-albo-pop/ "Permalink to La giornata tipica dell’attivista Albo POP")


Il primo passo per poter agire è conoscere. Chi vuole agire per migliorare una Pubblica Amministrazione, e il territorio e le risorse che gestisce e coordina, deve capire innanzitutto come funziona e cosa fa giorno per giorno e lo può fare leggendo gli avvisi sul suo _Albo Pretorio_. Albo POP è un progetto di software libero al quale collaborano vari sviluppatori da tutta Italia, e al quale abbiamo collaborato anche noi di opendatahacklab realizzando alcuni albi pop (vedi [Contributions to Albo POP][1]). La realizzazione di un albo pop consiste nella realizzazione di un feed RSS a partire dalla pagina dell'Albo Pretorio di una pubblica amministrazione. Questo consente di: essere avvisati ogni volta che un nuovo avviso viene pubblicato; tenere uno storico degli avvisi sul proprio computer, avvisi che dopo il periodo di pubblicazione vengono invece rimossi dall'albo pretorio; effettuare ricerche su parole chiave.

Un problema che si incontra quando si rinuncia ai social network, e che forse evidenzia una delle funzioni positive che queste infrastrutture possono avere, è quella di non sapere bene come far arrivare informazioni delle quali si entra in possesso ai possibili interessati. Nel mio caso specifico, le informazioni di cui entro in possesso provengono prevalentemente dagli[ albi pop][2] che _presidio_ e che sono relativi al Comune, alla Città Metropolitana e all'Università di Catania.  L'attività di presidio consiste principalmente nell'andare ad analizzare tutti i giorni i nuovi avvisi. Nel mio caso impiego circa 30 minuti al giorno.

Per farvi capire meglio, vi racconto cosa è successo in una giornata particolarmente intensa.

Per prima cosa mi rendo conto che l'albo della Città Metropolitana di Catania non funziona. Non è l'albo pop ad essere rotto ma proprio la pagina dell'albo pretorio ad essere andata giù. Aggiungo il fatto su [dataset_issues][3], uno spazio che abbiamo messo su per segnalare errori nei dataset delle pubbliche amministrazioni. Non avevo mai fatto segnalazioni sulla Città Metropolitana di Catania e questo mi comporta un minimo di lavoro in più per inserire questo ente. Meno di un'ora dopo, per fortuna, l'albo è tornato su.

Sul sito del comune il primo avviso interessante che trovo riguarda i morosi incolpevoli.

[2017 / 1376 – N. DETERMINE DIRIGENZIALI: PATR. – GESTIONE IMMOBILI DI EDILIZIA RESIDENZIALE PUBBLICA E SOCIAL HOUSING – COMUNE DI CATANIA PROVVEDIMENTO – DETERMINA DIRIGENZIALE N° 27 DEL 03/02/2017 – BANDO APERTO PER L'ASSEGNAZIONE DI CONTRIBUTI A SOSTEGNO DI INQUILINI "MOROSI INCOLPEVOLI" D.L. N. 102 DEL 31/08/2013 – ANNO 2016 ][4]

Mi chiedo quante persone che ne avrebbero bisogno verranno a conoscenza di questa opportunità. La invio innanzitutto ad un mio amico avvocato che si occupa principalmente di sfratti. Successivamente lo invio ad alcune associazioni che si occupano di disagio abitativo e ad alcuni giornali locali. Invio spesso avvisi ai giornali locali, ma non ho mai avuto alcuna risposta. Mi chiedo se le leggono o se questi miei avvisi gli recano fastidio.

Successivamente nell'albo dell'università trovo due avvisi di ristrutturazione e restauro. Dato il patrimonio storico e immobiliare di cui l'Università di Catania è in possesso, questo genere di avvisi non sono rari.

[_ALPI: Avviso di indagine di mercato per l'acquisizione di manifestazione di interesse a partecipare alla procedura negoziata per l'affidamento dei lavori relativi a: "Villa Citelli – Interventi di manutenzione straordinaria – CIG:669196610B. _][5]

[_ALPI: Avviso indagine di mercato per l'acquisizione di manifestazione di interesse a partecipare alla procedura negoziata n. 78/2016 per l' affidamento dei lavori di intervento di recupero, restauro e risanamento nei locali del Museo della Fabbrica del Monastero dei Benedettini, in Catania – CIG:6819683471. _][6]

Ho una lista mia di indirizzi e-mail denominata _architetti ed edili_. Per chiarirci sono quattro indirizzi di gruppi e persone che conosco di persona, alcuni sono soci Hackspace. Per prima cosa invio questi avvisi agli indirizzi in questa lista. Tuttavia … il secondo avviso è più interessante perchè riguarda il Monastero dei Benedettini, sede di vari dipartimenti universitari di area umanistica e bene monumentale tra i più importanti della città. Lo invio quindi ad alcuni rircercatori e agli amici di una cooperativa che opera presso il ministero.

Infine, sempre sull'albo dell'università ci sono i bandi per il tutorato riservati agli studenti della magistrale.

[Area della Didattica Ufficio Management Didattico: D.D. 361 del 03.02.2017 – Bando per l'attribuzione di n. 6 collaborazioni finalizzate all'incentivazione delle attività di tutorato riservate a studenti regolarmente iscritti, per l'A.A. 2016-17 ai corsi di Laurea Magistrale o Dottorato di Ricerca afferenti al Dipartimento di Matematica e Informatica.][7]

[Area della Didattica Ufficio Management Didattico: D.D. 362 del 03.02.2017 – Bando per l'attribuzione di n. 3 collaborazioni finalizzate all'incentivazione delle attività di tutorato riservate a studenti regolarmente iscritti, per l'A.A. 2016-17 al V anno del corso di Laurea Magistrale a ciclo unico in Ingegneria Edile/Architettura e al corso di Laurea Magistrale in Ingegneria Strutturale e Geotecnica.][8]

[Area della Didattica Ufficio Management Didattico: D.D. 364 del 03.02.2017 – Bando per l'attribuzione di n. 3 collaborazioni finalizzate all'incentivazione delle attività di tutorato riservate a studenti regolarmente iscritti, per l'A.A. 2016-17 ai corsi di Laurea Magistrale o Dottorato di Ricerca afferenti al Dipartimento di Matematica e Informatica.][9]

Due riguardano il dipartimento di matematica ed informatica. Li posto sul forum del dipartimento anche se ormai è uno strumento poco usato perché gli vengono preferiti i social network. Poco male, chi non usa il forum non merita la mia attenzione. L'avviso riguardante gli ingegnieri invece andrà perso nell'oblio perchè non ho account e canali per raggiungere gli studenti dei dipartimenti di ingegneria.

E questo è quanto. Se volete anche voi iniziare una attività di presidio di qualche albo vi ricordo che sul sito di albo pop sono presenti albi per più di 80 comuni e pubbliche amministrazioni. E se avete bisogno, contattatemi. Preferibilmente via mail.

Ci vediamo in città

### Mi piace:

Mi piace Caricamento...

[1]: http://opendatahacklab.org/albopop/
[2]: http://albopop.it
[3]: https://github.com/SiciliaHub/dataset_issues
[4]: http://dev.opendatasicilia.it/albopop/catania/sharer.php?anno=2017&numero=1376
[5]: http://dev.opendatasicilia.it/albopop/unict/sharer.php?number=96
[6]: http://dev.opendatasicilia.it/albopop/unict/sharer.php?number=93
[7]: http://dev.opendatasicilia.it/albopop/unict/sharer.php?number=89
[8]: http://dev.opendatasicilia.it/albopop/unict/sharer.php?number=88
[9]: http://dev.opendatasicilia.it/albopop/unict/sharer.php?number=87